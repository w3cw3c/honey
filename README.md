# <font color="red">沁园春·长沙</font>

![](https://t7.baidu.com/it/u=2168645659,3174029352&fm=193&f=GIF)

[现代] [毛泽东]
<table><tr><td bgcolor="yellow">
<font color="blue">独立寒秋，湘江北去，橘子洲头。</font>

<font color="green">看万山红遍，层林尽染；</font>

漫江碧透，百舸争流。

鹰击长空，鱼翔浅底，

万类霜天竞自由。

怅寥廓，问苍茫大地，谁主沉浮？

携来百侣曾游，

忆往昔峥嵘岁月稠。

恰同学少年，风华正茂；

书生意气，挥斥方遒。

指点江山，激扬文字，

粪土当年万户侯。

曾记否，到中流击水，浪遏飞舟！</td></tr></table>

